<?xml version="1.0" encoding="ISO-8859-2"?>

<lipsum>
    <copyright>This text is under public domain</copyright>
    <title>Nagyon fáj</title>
    <author>József Attila</author>
    <text>
	kivül belõl
	leselkedõ halál elõl
	mint lukba megriadt egérke

	amíg hevülsz
	az asszonyhoz úgy menekülsz
	hogy óvjon karja öle térde

	nemcsak a lágy
	meleg öl csal nemcsak a vágy
	de odataszít a muszáj is

	ezért ölel
	minden ami asszonyra lel
	míg el nem fehérül a száj is

	kettõs teher
	s kettõs kincs hogy szeretni kell
	ki szeret s párra nem találhat

	oly hontalan
	mint amilyen gyámoltalan
	a szükségét végzõ vadállat

	nincsen egyéb
	menedékünk a kés hegyét
	bár anyádnak szegezd te bátor

	és lásd akadt
	nõ ki érti e szavakat
	de mégis ellökött magától

	nincsen helyem
	így élõk közt zúg a fejem
	gondom s fájdalmam kicifrázva

	mint a gyerek
	kezében a csörgõ csereg
	ha magára hagyottan rázza

	mit kellene
	tenni érte és ellene
	nem szégyellem ha kitalálom

	hisz kitaszít
	a világ így is olyat akit
	kábít a nap rettent az álom

	a kultúra
	úgy hull le rólam mint ruha
	másról a boldog szerelemben

	de az hol áll
	hogy nézze mint dobál halál
	s még egyedül kelljen szenvednem

	a csecsemõ
	is szenvedi ha szül a nõ
	páros kínt enyhíthet alázat

	de énnekem
	pénzt hoz fájdalmas énekem
	s hozzám szegõdik a gyalázat

	segítsetek
	ti kisfiúk a szemetek
	pattanjon meg ott õ ahol jár

	ártatlanok
	csizmák alatt sikongjatok
	és mondjátok neki¨nagyon fáj

	ti hû ebek
	kerék alá kerüljetek
	s ugassátok neki nagyon fáj

	nõk terhetek
	viselõk elvetéljetek
	és sírjátok neki nagyon fáj

	ép emberek
	bukjatok öszetörjetek
	s motyogjatok neki nagyon fáj

	ti férfiak
	egymást megtépve nõ miatt
	ne hallgassátok el nagyon fáj

	lovak bikák
	kiket hogy húzzatok igát
	herélnek ríjjátok nagyon fáj

	néma halak
	horgot kapjatok jég alatt
	és tátogjatok rá nagyon fáj

	elevenek
	minden mi kíntól megremeg
	égjen hol laktok kert vadon táj

	s ágya körül
	üszkösen ha elszenderül
	vakogjatok velem nagyon fáj

	hallja míg él
	azt tagadta meg amit ér
	elvonta puszta kénye végett

	kivül belõl
	menekülõ élõ elõl
	a legutolsó menedéket
    </text>
</lipsum>
